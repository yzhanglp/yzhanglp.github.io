---
title: 'Blog Post number 2'
date: 2023-08-14
permalink: /posts/huma2050
tags:
  - course work

---

## human 2050背诵篇目:  
### 诗歌部分：
<center>    

#### 鹧鸪天

辛弃疾  <center>

<center>壮岁旌旗拥万夫，锦襜突骑渡江初。燕兵夜娖银胡䩮，汉箭朝飞金仆姑。  

追往事，叹今吾，春风不染白髭须。却将万字平戎策，换得东家种树书
<center>

#### 百字令·宿汉儿村  

<center>纳兰性德〔清代〕<center>
 <center>无情野火，趁西风烧遍、天涯芳草。榆塞重来冰雪里，冷入鬓丝吹老。牧马长嘶，征笳乱动，并入愁怀抱。定知今夕，庾郎瘦损多少 <center>

<center>纵脑满肠肥，谅难消受，此荒烟落照。况值文园憔悴后，非复酒垆风调。回乐峰寒，受降城远，梦向家山绕。茫茫百感，凭高唯有清啸 <center>

#### 大叔于田

叔于田，乘乘马。执辔如组，两骖如舞。叔在薮，火烈具举。袒裼暴虎，献于公所。将叔勿狃，戒其伤女。   

叔于田，乘乘黄。两服上襄，两骖雁行。叔在薮，火烈具扬。叔善射忌，又良御忌。抑罄控忌，抑纵送忌。   

叔于田，乘乘鸨。两服齐首，两骖如手。叔在薮，火烈具阜（fu）。叔马慢忌，叔发罕忌，抑释掤（bing）忌，抑鬯（chang）弓忌。<center>

#### 咏史
<center>龚自珍〔清代〕  


金粉东南十五州，万重恩怨属名流。  

牢盆狎客操全算，团扇才人踞上游。  

避席畏闻文字狱，著书都为稻粱谋。  

田横五百人安在，难道归来尽列侯？<center>  

#### 临安春雨初霁
<center>陆游〔宋代〕  


世味年来薄似纱，谁令骑马客京华。  

小楼一夜听春雨，深巷明朝卖杏花。  

矮纸斜行闲作草，晴窗细乳戏分茶。  

素衣莫起风尘叹，犹及清明可到家。
<center>

#### 冬夜读书示子聿
<center>陆游〔宋代〕  


古人学问无遗力，少壮工夫老始成。  

纸上得来终觉浅，绝知此事要躬行。
<center>

#### 书愤

<center>陆游〔宋代〕  

早岁那知世事艰，中原北望气如山  

楼船夜雪瓜洲渡，铁马秋风大散关  

塞上长城空自许，镜中衰鬓已先斑  

出师一表真名世，千载谁堪伯仲间<center>  

#### 读陆放翁集  

<center>    
梁启超〔近现代〕    

诗界千年靡靡风，兵魂销尽国魂空。  

集中什九从军乐，亘古男儿一放翁 <center>   

#### 池州翠微亭   

<center>   

经年尘土满征衣,  

特特寻芳上翠微。  

好水好山看不足，  

马蹄催趁月明归。   

<center>  
   
#### 己亥杂诗·其一百二十五
<center>   

九州生气恃风雷，  

万马齐喑究可哀。   

我劝天公重抖擞，   

不拘一格降人才。   

<center>   

#### 绮怀 


<center>
几回花下坐吹箫，银汉红墙入望遥。   

似此星辰非昨夜，为谁风露立中宵。   

缠绵思尽抽残茧，宛转心伤剥后蕉。   

三五年时三五月，可怜杯酒不曾消。   
    
#### 邶风·静女    

静女其姝，俟我于城隅。爱而不见，搔首踟蹰    

静女其娈，贻我彤管。彤管有炜，说怿女美    

自牧归荑，洵美且异。匪女之为美，美人之贻    
    
#### 红楼梦 引子题序    

满纸荒唐言，一把辛酸泪。    

都云作者痴，谁解其中味？
<center>    

#### 虞美人    

春花秋月何时了，往事知多少？小楼昨夜又东风，故国不堪回首月明中。
雕栏玉砌应犹在，只是朱颜改。问君能有几多愁？恰似一江春水向东流。

#### 丑奴儿·书博山道中壁    

少年不识愁滋味，爱上层楼。爱上层楼，为赋新词强说愁。
而今识尽愁滋味，欲说还休。欲说还休，却道天凉好个秋。   
#### 塞下曲    

月黑雁飞高，单于夜遁逃。
欲将轻骑逐，大雪满弓刀。    

#### 己亥杂诗    

清 龚自珍    

霜毫掷罢倚天寒，任作淋漓淡墨看    

何敢自矜医国手，药方只贩古时丹

************
### 论语部分：     



#### 礼之用    



**有子曰：“礼之用，和为贵。先王之道，斯为美，小大由之。有所不行，知和而和，不以礼节之，亦不可行也**    



#### 弘毅    



**曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”**    

#### 为政    




**子曰：“为政以德，譬如北辰，居其所而众星共之。”**   

**人心惟危，道心惟微，惟精惟一，允执厥中。**  

<p align="right">（《尚书•大禹谟》）  </p>    

#### 谈诗   

**子曰：“小子何莫学夫诗！诗，可以兴，可以观，可以群，可以怨：迩之事父，远之事君．多识于鸟兽草木之名。”**

************
### 大学部分

#### 大学之道 



**大学之道，在明明德，在亲民，在止于至善。知止而后有定，定而后能静，静而后能安，安而后能虑，虑而后能得。 物有本末，事有终始。知所先后，则近道矣。**   

​    

#### 欲明明德    



**古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知，致知在格物。  
物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。**    

#### 诚其意    



**所谓诚其意者，毋自欺也。如恶恶臭，如好好色，此之谓自谦。故君子必慎其独也。小人闲居为不善，无所不至；见君子而后厌然，揜其不善而著其善。人之视己，如见其肺肝然，则何益矣？此谓诚于中，形于外。故君子必慎其独也**

#### 修身    



**自天子以至于庶人，一是皆以修身为本。
其本乱而末治者否矣。
其所厚者薄，而其所薄者厚，未之有也。
此谓知本，此谓知之至也。**   

### 老子部分：  

**天地不仁，以万物为刍狗；圣人不仁，以百姓为刍狗。
天地之间，其犹橐(tuó)籥(yuè)乎？虚而不屈，动而愈出。
多言数穷，不如守中。**    


**有物混成，先天地生。寂兮寥兮，独立而不改，周行而不殆，可以为天地母。吾不知其名，字之日道，强为之名曰大。大曰逝，逝曰远，远曰反。故道大，天大，地大，人亦大。域中有四大，而人居其一焉。人法地，地法天，天法道，道法自然**   



